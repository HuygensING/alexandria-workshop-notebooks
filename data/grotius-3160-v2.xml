<text>
<div type="opener" resp="WR">
<p>Illustrissime Domine legate,</p>
</div>
<p>Commoratus est mecum aliquo tempore filius vester <persName key="groot.cornelius.1613-1661" resp="#ed">Cornelius</persName> et quantumvis nil mihi magis fuerit semper in votis quam ipsum loco aliquo convenienti accommodandi, tamen variis de causis hoc meum destinatum inpeditum est.</p>
<p>Res nostrae per Germaniam non parum immutatae et contractae sunt. Et hic in Suecia nullum licet studiose quaesitum locum, qui huic eius aetati aptus esset, invenire potui.</p>
<p>Ut eapropter non improbaverim Illustritatis Vestrae consilium ipsum ad se revocandi, cum et ei illis in partibus uberior se materies offerre possit ingenii juvenilis excolendi et nullibi commodius quam a vobis regi et informari queat.</p>
<p>Bona igitur gratia ipsum dimisi, non tamen sine aliquo doloris sensu, quod in praesens et meae voluntati et affectui in Illustritatem Vestram omnesque illi annexos flagrantissimo satisfacere nequiverim; velim sibi persuadeat nil me unquam omissurum, quod facere queat ad honoranda ejusdem merita et domus suae stabilimentum ejusque contestandi animum, quod oportunitas nunc defuerit, distulisse, non omisisse.</p>
<p>De caetero optime valeat et me sibi addictissimum putet.</p>
<div type="closer" resp="WR">
<p>Dabantur <placeName key="se:stockholm.swe" resp="auto">Stocholmiae</placeName>, die III/XIII Julij Anni MDCXXXVII.</p>
<p>Illustritatis Vestrae amicissimus
<lb/><persName key="oxenstierna.axel.1583-1654" resp="auto">Axelius Oxenstierna</persName> mp.</p>
</div>
</text>
